Matematična anksioznost in motivacija za matematiko sta faktorja, ki sta del osebnosti, hkrati pa vplivata tudi na akademski razvoj osebe. Prvi se nanaša na strah pred ali med aktivnostjo matematike, ki ovira uspešnost pri matematiki, drug pa na zanimanje za matematiko. Dosedanje raziskave kažejo, da sta faktorja med sabo negativno korelirana, kar smo se odločili tudi sami analizirati na primeru izbrane slovenske gimnazije.
Za ta namen smo se poslužili kavzalno ne-eksperimentalne metode in na vzorcu 177 dijakov in dijakinj prvega, drugega in tretjega letnika v šolskem letu 2023/24 s pomočjo spletne ankete, ki je temeljila na uveljavljenima instrumentoma za merjenje matematične anksioznosti (test AMAS) in motivacije za matematiko (test ATMI) izmerili ti spremenljivki. Notranjo konsistenco instrumentov smo preverili s pomočjo Cronbachovega α-koeficienta, normalnost podatkov pa s Shapiro-Wilkovim testom. Za analizo korelacije smo uporabili Kendallov τ in Spearmanov ρ koeficient.
Instrument AMAS se je izkazal za sprejemljivega (α = 0.77), ATMI pa dobrega (α = 0.87). Tako matematična anksioznost, kot motivacija za matematiko nista bili na našem vzorcu normalno porazdeljeni (p-vrednost SW testa 0.02 in 0.01 zaporedno). Korelaciji opazovanih spremenljivk sta srednji in negativni (τ = -0.35 in ρ = -0.47).
Dobljeni rezultati kažejo, da bodo lahko koristile vzgojno-izobraževalnim institucijam za globje razumevanje teh dejavnikov in morebitnim intervencijskim programom. Za boljše razumevanje vplivov na učence so nadaljne raziskave nujne tako z vidika didaktike matematike, kot tudi psihologije in pedagogike. Študijo bi lahko dopolnili z bolj reprezantativnim vzorcem in podrobnejšo analizo, kaj ta korelacija na opazovanem primeru implicira.